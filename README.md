# Heeft u witgoed laten 'repareren' voor 59 euro ex. btw?

Het is mogelijk dat u slachtoffer bent van een gelikte oplichtingsmachine. Er lopen onderzoeken en juridische trajecten tegen deze partijen, maar er zijn meer casussen nodig om effectief te vervolgen. Wij zijn daarom op zoek naar andere gedupeerden.

[Laat uw gegevens achter.](https://witgoed-oplichting.typeform.com/to/LpGBt9)

## Er zijn momenteel malafide bedrijven actief die slechte witgoed reparaties leveren.

Is iets het volgende op u van toepassing?

* U heeft een kapot stuk huishoudelijke apparatuur en wilde dit laten repareren. Op Google kwam u terecht bij een bedrijf met snelle service en goede bereikbaarheid, ook op zondag.
* 1 of 2 monteurs met gebrekkig Nederlands verschenen op uw afspraak.
* De diagnose van de monteur of monteurs was 'kapotte printplaat', 'kapotte trommellagers', 'kapotte motor' of iets soortgelijks.
* De kosten voor de vervolgreparatie werden vaag gepresenteerd maar waren erg hoog.
* Advies was om de reparatie niet uit te voeren.
* U heeft 71,39 euro betaald voor de diagnose.

In sommige gevallen gaat het betreffende bedrijf t√≥ch over tot reparatie. In vrijwel alle gevallen wordt er dan slecht werk geleverd, met tweedehands onderdelen en eindigt de machine op de schroothoop.

## Meer informatie over deze bedrijven

Het gaat hier om de bedrijven:
 * Dijk Witgoed B.V.
 * Witgoed Hulplijn B.V.
 * Witgoed Brigadier B.V.

Deze bedrijven zijn eigendom van een holding, genaamd: [Let's Fix Witgoed Holding B.V.](https://drimble.nl/bedrijf/amsterdam/36996505/let-s-fix-witgoed.html)

Deze en soortgelijke bedrijven gaan zeer sluw te werk, zo maken ze gebruik van de volgende technieken:
 * Een groot aantal landingpages
 * Goede SEO, dus zeer goede optimalisatie voor zoekmachines
 * Adverteren op zoekmachines (in ieder geval Google)
 * Hebben telefonistes die goed Nederlands spreken en een standaard telefoon script afwerken
 * Een hele reeks aan telefoonnummers
 * Exact online voor boekhouding
 * Pinautomaat om direct betalingen te innen
 * Professionele structuur van B.V.'s en holdings

## Meedoen?

Alleen samen kunnen we iets beginnen tegen deze praktijken. We verzamelen daarom contactgegevens van gedupeerden.

Doe nu mee, laat hier je contactgegevens achter: https://witgoed-oplichting.typeform.com/to/LpGBt9

Eerst moeten we voldoende casussen verzamelen die op elkaar lijken. Gelukkig gaat deze partij erg methodisch te werk, dus dat hoeft niet zo moelijk te zijn. We gaan uiteraard vertrouwelijk met je informatie om en zullen je alleen benaderen wanneer we klaar zijn om stappen te maken.

## Wat u verder kunt doen:
* Neem contact op met fraudehelpdesk.nl (088-7867372)
* Neem ook contact op met Consuwijzer. (088-0707070) Zij overleggen meldingen met ACM, die op hun beurt dan weer veel meer ruimte hebben om te handelen tegen dit soort partijen.
* Doe melding bij opgelicht, dat kan hier door aan de rechterkant bij "Ook gedupeerd?" op de link te klikken
Wanneer bovenstaande websites veel reacties ontvangen, wordt de kans groter dat de bovenstaande mensen gestraft zullen worden voor deze praktijken.

## Uitzending van 'Opgelicht?!' en vorige generaties van deze oplichtingsvorm

Een vorige generate van deze malafide praktijken bestond in de vorm van De Witgoed Expert. Daar stond een enkele persoon aan het hoofd. Het lijkt erop dat deze partij [het inmiddels opgegeven heeft](https://www.faillissementsdossier.nl/nl/faillissement/1370838/de-witgoedexpert.aspx).

'Opgelicht?!' heeft in 2017 een uitzending gedaan over De Witgoed Expert. Daar is [https://opgelicht.avrotros.nl/dossiers/item/9577](hier meer over te lezen), en de uitzending is [https://www.dumpert.nl/mediabase/7108965/256caf54/oplichtende_wasmachinemonteur_busted.html](hier terug te kijken).

De handelswijze van toen lijkt sterk op de huidige handelswijze, met een paar opmerkelijke verschillen:
 * Uitgebreide structuur van holdings en B.V's
 * Meer dan 1 persoon aan het hoofd
 * Professionele telefooncentrale
 * Goede administratie voering met pin betalingen en facturen

## Contact met de beheerder van deze pagina?

Dat kan middels deze link: [https://witgoed-oplichting.typeform.com/to/qkSBtR](https://witgoed-oplichting.typeform.com/to/qkSBtR)
